+++
weight = 1
date = "2017-07-27T16:30:32+02:00"
title = "Qui som?"
draft = false
menu = true
+++
{{< figure src="/images/cropped-logo-mespilus3.jpg" width="100%" class="align-center m-logo">}}

### Què és Mespilus?

Mespilus és una societat cooperativa de consum ecològic i responsable, que té per objectiu oferir béns alimentaris de caràcter ecològic,artesanal i solidari, així com la prestació de serveis relacionats amb la salut per al consum directe dels socis i de les sòcies i de llurs familiars i el desenvolupament de les activitats necessàries per a una major informació, formació i defensa dels drets dels consumidors i usuaris.

Constituïda el 10 de setembre de 2008, formada i autogestionada per 36 socis, amb participació directe i compromesa de tots ells.En ella pretenem adquirir productes de qualitat altament ecològica, amb preus competitius respecte els productes comercials.

{{< figure src="/images/mespilus-productes-estanteria-300x185.jpg" caption="Mespilus estanteria" width="400px" class="align-center">}}

#### Mespilus és una societat cooperativa sense ànim de lucre, gestionada democràticament pels socis, adquirint un compromís de:

1. Participació activa:

    Els socis i les sòcies participem activament en la presa de decisions i en la direcció de la cooperativa. Entre tots els associats es realitzen totes les tasques necessàries per al seu funcionament.
2. Assumpció conjunta de decisions:

    Prenem les decisions estratègiques de la cooperativa assumint conjuntament els compromisos econòmics i socials que en comporta la titularitat.
3. Autogestió:

    Cada soci i sòcia es responsabilitza de la seva àrea de treball, en un entorn de confiança, transparència i ajuda mútua.   
4. Compartir els valors cooperatius:

    equitat · solidaritat · responsabilitat social · voluntat transformadoraEstanteria

{{< figure src="/images/mespilus-productes-224x300.jpg" caption="Mespilus productes" width="300px" class="align-center">}}

#### Consum ecològic:

* Tenim el propòsit d’aconseguir una millor qualitat de vida col·lectiva i optem pel consum de productes ecològics, és a dir, aquells que es caracteritzen pel seu caràcter respectuós amb l’entorn i el consumidor.
* Producció agrària ecològica.
* Rebutgem els organismes modificats genèticament (transgènics).
* Aliments pròxims, distribuïts i envasats amb la mínima generació de residus. Evitant un ús excessiu de transport.
* Produccions sostenibles amb el medi ambient i que beneficiïn els sistemes naturals.

#### Consum responsable:

* Consum conscient i crític, basats en criteris ètics. Productes obtinguts en sistemes socialment justos.

#### Hàbits de consum

* Consumim allò que realment necessitem.
* Consumim amb ordre i sense compres compulsives.
* Planifiquem i estructurem la nostra compra.

#### Productes i productors directes i de proximitat

* Prioritzem l’adquisició de productes directament al productor i preferentment locals.
* Consumim productes de comerç just.

#### Productes de temporada

* Promovem el consum prioritari de productes de temporada per a una gestió agrària més respectuosa amb l’entorn i els cicles vitals de l’ésser humà.

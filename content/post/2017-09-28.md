+++
date = "2017-09-28T16:19:42+02:00"
title = "Comunicat de la Cooperativa Mespilus"
weight = 0
draft = false
author = "Mespilus"
+++

{{<figure src="/images/catalunya_lliure.jpg">}}

Davant l’actual situació en que es troba Catalunya la nostra Cooperativa vol manifestar la seva posició.

Des dels valors que regeixen la nostra pròpia entitat i el nostre treball diari basat en la cooperació, la transformació cap a una societat més justa, la tolerància, el diàleg i l’entesa, mostrem <b>enèrgicament el nostre rebuig</b> a l’actuació del Govern de l’Estat Espanyol la qual atempta als drets elementals i valors que nosaltres defensem.


<b>Rebutgem</b> la intervenció de les institucions del Govern de la Generalitat.


<b>Rebutgem</b> les detencions i empresonaments de conciutadans per part de la Guardia Civil.


<b>Rebutgem</b> la persecució d’urnes, paperetes i material de difusió del referèndum.


<b>Rebutgem</b> la política de la por que amenaça a tot aquell que participa en el muntatge i difusió del referèndum.


<b>Rebutgem</b> la desinformació i la falsedat amb la que alguns mitjans de comunicació presenten la situació real de Catalunya.


<b>Rebutgem</b> la violació dels drets civils.


I enfront aquesta greu situació de <b>vulneració dels drets</b> d’un país i la seva gent demanem:

* <b>Que es respectin</b> les manifestacions pacifiques de la ciutadania que han demostrat sobradament el seu civisme.
* <b>Que es respecti</b> el dret a reunió, el dret a informació i la llibertat d’expressió.
* <b>Que es garanteixi</b> la democràcia i un dels seus principis bàsics: el dret a vot.

<i>Barcelona, 27 de setembre de 2017</i>
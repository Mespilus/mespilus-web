+++
date = "2017-03-23T16:19:42+02:00"
title = "Recepta: Cosmètica per bronzejar-se sense cremar-se"
weight = 0
draft = false
author = "Mespilus" 
+++

### Els trucs cosmètics casolans de na Marion

Amb la Primavera recentment estrenada, la nostra pell -resseca i debilitada per les condicions climatològiques de l’hivern- ha d’enfrontar-se a un altre tipus d’agressions pròpies d’aquesta època,com és el cas del Sol.

Per aquest motiu hem d’ajudar a la pell a bronzejar-se sense cremar-se, a causa que els primers rajos de sol són els més traïdors.

Si tens la pell blanca-rosada, el meu secret és aplicar sobre el rostre una maceració casolana de pastanaga, com si fos un sèrum facial. També es pot obtenir barrejant la pastanaga amb altres olis vegetals.

Per tal d’elaborar-ho a casa ho podem fer amb les pastanagues orgàniques que obtenim a a Mespilus.

Zoom de la pastanaga.

Es tracta d’una hortalissa molt saludable pel seu contingut en vitamines dels grups A, E i B, en minerals com el potassi i en sucres naturals.

Gràcies als seu alt contingut en carotens -precursors de la vitamina A en l’organisme-, la pastanaga la considerem com un bon bronzejador i protector solar degut al fet que intervenen en les defenses immunitàries, augmentant la resistència de la pell als rajos UVA i UVB i afavorint la producció de melanina.

#### Elaborar una maceració oliosa de pastanaga:

* Neteja les pastanagues amb aigua o amb un drap per treure tota la terra que pugui haver.
* Ratlla-les.
* Resseca-les -per treure el màxim d’aigua possible- al Sol o al forn a 40ºC amb la porta un pèl oberta per tal que la humitat s’evapori.
* Un cop ratllades i seques veureu que tenen un color marró. Aleshores omple un pot de vidre fins al capdamunt.
* Bessa-hi un oli verge i orgànic -pot ser d’ametlla, oliva, gira-sol o sèsam- fins que quedi coberta tota la pastanaga.
* Barreja-ho amb una cullera per fer que l’aire pugui integrar-se sense sortir a la superfície.
* Tanca el pot i etiqueteu-lo.

*Opció de maceració lenta:*
* Deixa el pot dos dies al Sol, per tal que a l’oli li pugi la temperatura. En acabat deixa’l 38 dies ben tapat de la llum i en un lloc tebi. Cada dia cal remoure’l una mica.

*Opció maceració ràpida:*
* Posa el pot al bany maria durant 2 hores, repetint aquesta operació 3 cops -6 hores en total-. L’oli no hauria de superar els 45ºC. També es podria fer en una iogurtera

Un cop feta la maceració, cal filtrar-la per treure les restes de pastanaga. Aleshores recomano de posar-hi unes gotes de vitamina E per tal de conservar la maceració més temps -dependrà de la sensibilitat oxidativa de l’oli utilitzat.

Ja el tenim llest per utilitzar-lo directament sobre la pell o barrejant-lo en una crema, un bàlsam o amb d’altres olis.

**Marion Sergent, experta en cosmetologia natural i cooperativista de Mespilus.**

{{<figure src="/images/monpetitpot.png" caption="www.monpetitpot.es" link="http://www.monpetitpot.es/">}}